---
title: چطور یک پروژه Next.js رو در کمتر از ۲ دقیقه و رایگان منتشر کنیم؟!
date: 2022/3/19
description: وقتی صحبت از deloy کردن یا منتشر کردن (یا هر چی...) سایت های استاتیک میشه همه از گیتهاب پیجز حرف میزنند. ولی اگر یه پروژه Next.js رو میخوای…
author: آرمان
author_image: https://files.virgool.io/upload/users/320812/avatar/7dzmIy.jpeg?x-img=v1/resize,h_120,w_120/optimize,q_100
cover: https://files.virgool.io/upload/users/320812/posts/dipjsvkobemm/3kexk2wlwgi7.png
---

وقتی صحبت از deloy کردن یا منتشر کردن (یا هر چی...) سایت های استاتیک میشه همه از گیتهاب پیجز حرف میزنند. ولی اگر یه پروژه Next.js رو میخواید منتشر کنید راه آسون تری هم هست. vercel! این پلتفرم توسط همون کسانی که Next.js رو ساختند به وجود اومده تا فرایند منتشر کردن پروژه هامون رو راحت تر کنه. و در ضمن رایگان هم هست.

فرایند خیلی خیلی ساده ای هست و کافیه با من همراه باشید تا در کمتر از ۲ دقیقه یه پروژه Next.js رو منتشر کنید.

اول از همه پروژه خودتون رو توی یک ریپوزیتوری گیتهاب قرار بدید. به هر شکلی که راحت تر هستید. vercel قراره به این ریپوزیتوری وصل بشه و هر وقت یه کامیت انجام دادیم به صورت خودکار سایت رو آپدیت کنه.

بعد وارد سایت زیر بشید:

[vercel.com](https://vercel.com/)

و از قسمت بالا Sign Up رو بزنید. یه گزینه Continue with Github داره که راحت میتونید با حساب گیتهاب تون ثبت نام کنید. و بعد وارد داشبورد تون میشید.

طبق فیلم زیر عمل کنید:

![upload](https://files.virgool.io/upload/users/320812/posts/dipjsvkobemm/tuc9b6vttpcz.gif)

**توضیحات فیلم:** ابتدا روی فلش کنار قسمت سرچ کلیک کنید و گزینه Add github Org or Account رو انتخاب کنید. در صفحه باز شده تیک قسمت only select repositories را بزنید و بعد از قسمت Select repositories ریپوزیتوری که پروژه در اون قرار داره رو انتخاب کنید و بعد دکمه Install رو بزنید.

دوباره به داشبورد هدایت میشید ولی اینبار ریپوزیتوری مورد نظر به بخش زیر اضافه شده:

![import git repository](https://files.virgool.io/upload/users/320812/posts/dipjsvkobemm/e1rvque5y8g0.png)

گزینه Import رو بزنید تا وارد صفحه جدید بشید:

![select account](https://files.virgool.io/upload/users/320812/posts/dipjsvkobemm/pxrw3hnfrcrr.png)

چون این یه پروژه شخصیه گزینه Select که رو به رو اکانت خودتون هست رو انتخاب کنید. بعد وارد صفحه زیر میشید:

![import project](https://files.virgool.io/upload/users/320812/posts/dipjsvkobemm/nhhdnc9z2ovm.png)

از قسمت Project name میتونید اسم مناسبی برای پروژه تون انتخاب کنید. آدرس سایت این شکلی میشه:

```
 https://<Project name>.vercel.app
```

بعد روی دکمه Deploy کلیک کنید. فرایند یک تا دو دقیقه ای منتشر کردن سایت شما شروع میشه و بعد از اون یکم کاغذ رنگی براتون از بالا صفحه میریزه و میتونید رو دکمه Visit کلید کنید تا سایت منتشر شده خودتون رو ببینید:

![finish](https://files.virgool.io/upload/users/320812/posts/dipjsvkobemm/qjrjwr92qis1.png)

و هر بار که توی اون ریپوزیتوری یه کامیت جدید ایجاد کنید سایتتون آپدیت میشه.

و تمام شد! قطعا vercel امکانات خیلی بیشتری برای مدیریت سایت استاتیک خودتون داره ولی خب من خیلی تو بحرش نرفتم:) یه پروژه کوچیک داشتم که میخواستم اون رو رایگان منتشر کنم و خیلی هم خوب جواب داد و من راضیم.

جدیدا فهمیدم که آدرس سایتتون ممکنه با یک سری حروف اضافه ایجاد بشه. مثلا وقتی اسم پروژه رو verceltest انتخاب کردم آدرس سایتم شد:

```
https://verceltest-drab.vercel.app/
```

فکر کنم قبلا سایتی با این آدرس وجود داشته و به همین خاطر اون حروف اضافه ایجاد شده.

ولی وقتی همون پروژه رو با اسم myprojectname منتشر کردم مشکلی وجود نداشت و طبق انتظار آدرس سایت شد:

```
https://myprojectname.vercel.app/
```

سعی کنید یه اسم یکتا برای سایتتون انتخاب کنید. و امیدوارم براتون مفید بوده باشه:)

> منبع: https://vrgl.ir/s0xKj